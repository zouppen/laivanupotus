## Laivanupotus puhelinmessa

Tervetuloa laivanupotukseen!

Laivanupotus on kahden pelaajan lautapeli, jossa tarkoituksena on
tuhota vastustajan laivasto.

Voit keskeyttää pelin esittelyn milloin tahansa painamalla ruutua eli
risuaitaa. Voit pyytää minua toistamaan edeltävän kappaleen tai
luettelon painamalla tähteä.

Kuten perinteisessäkin laivanupotuksessa, myös tässä tarvitset kynän
ja ruutupaperin - tai todella hyvän muistin. Tämä peli on yksinpeli -
vastustajasi on Hacklabin puhelinvaihteessa asuva pieni
varustamoyrittäjä, jonka satunnaislukugeneraattori on huippuunsa
viritetty.

Peliä pelataan kahdella pelialueella joka kumpikin on jaettu 10 kertaa
10 ruutuun. Niitä vastaavat puhelimesi näppäimet nollasta
yhdeksään. Ensin annetaan vaakakoordinaatti ja sen jälkeen
pystykoordinaatti. Vasen ylänurkka on koordinaatti 0 0 ja vastaavasti
oikea alanurkka 9 9.

Peli aloitetaan sijoittamalla oikeanpuoleiseen ruudukkoon omat laivat
jotka ovat:

1 lentotukialus, kooltaan 5 ruutua pitkä
1 taistelulaiva, kooltaan 4 ruutua pitkä
2 risteilijää, kooltaan 3 ruutua pitkä
1 hävittäjä, kooltaan 2 ruutua pitkä
1 sukellusvene, kooltaan 1 ruutu

Paina tähteä toistaaksesi luettelon.

Laivat eivät saa koskettaa toisiaan kuin kulmittain, eivätkä ne
myöskään voi olla vinottain. Tietokonepelaaja ei näe laivojasi, mutta
parhaansa mukaan tunnistaa kyllä, mikäli yrität huijata.

Paina ruutua, kun olet asettanut laivastosi ruudukolle.

//ALKU//

Laivojen pituudet olivat siis viisi, neljä, kolme, kolme, kaksi ja
yksi. Kolmen pitkiä on siis kaksi kappaletta, muita yksi.

*käyttäjä painaa ruutua*

Arvomme aloittajan, joka on tällä kertaa sinä / tietokone.

## Oma vuoro

Anna pommin koordinaatit, (ensin vaakakoordinaatti ja sitten
pystykoordinaatti nollasta yhdeksään.)

Kolme, kaksi ... *räjähdys* osui! / *isompi räjähdys* osui ja upposi! / huti

Vihollisella on kolme alusta jäljellä.

## Vastustajan vuoro

*viheltää* Tietokone hyökkää koordinaattiin kolme yhdeksän. Toistan:
Kolme yhdeksän. Tarkista vauriot. (Paina yksi, jos huti, kaksi jos
osui ja kolme, jos osui ja upposi.)

*äänitehoste* huti / osui / upposi

(Jos teit virheen, voit peruuttaa painamalla tähteä.)

Sinulla on neljä alusta jäljellä.

## Virheessä

*virheääni* Pelitilanne on mahdoton. Teitkö virheen laivojen
asettelussa, yritätkö huijata vai näppäilitkö vaan väärin? Paina yksi,
jos huti, kaksi jos osui ja kolme, jos osui ja upposi. Paina ruutua
luovuttaaksesi.

## Voitto / tappio

*äänitehoste* voitit! / hävisit! Ottelunne on tilanteessa sinä 4 tietokone 0. Jos haluat pelata uuden pelin, aseta uudet laivat ruudukkoon ja paina ruutua.

//hyppy kohtaan ALKU//

